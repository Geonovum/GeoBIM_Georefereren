# Toepassingsgebied

Deze praktijkrichtlijn kan men gebruiken in het B&U- en Infra-domein. De richtlijn past men toe om een relatie te leggen met een bouwwerk of een omgeving en een co√∂rdinatenstelsel en zo de positie van het bouwwerk of de omgeving op de aardbol vast te leggen. Het bouwwerk of omgeving is hierdoor op de gewenste locatie in een BIM- of Geo-omgeving te plaatsen. Dit kan zowel 2D als 3D plaatsing betekenen.

De beschreven methoden en technieken in deze praktijkrichtlijn kan men gebruiken wanneer men informatie uit wil wisselen tussen verschillende softwarepakketten of applicaties, verschillende databronnen wil combineren en bevragen.

De praktijkrichtlijn kan men gebruiken wanneer men een geschikte methodiek voor georeferentie af wil spreken in een specifieke use-case die past bij de benodigde nauwkeurigheid en beoogde datasets.

Ten slotte kan men de richtlijn gebruiken als handleiding om georeferentie in veelgebruikte softwarepakketten toe te passen.

De richtlijn focust zich op het coordinatenstelsel en de werkwijzen die in Europees Nederland op nationaal niveau worden gebruikt.

